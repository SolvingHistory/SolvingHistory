Χοιροκοιτία:
-Η κάθε οικία αποτελούνταν από ένα σύνολο οικοδομημάτων σε σχήμα κυκλικό με επίπεδη στέγη. Τα υλικά που χρησιμοποιούνταν ήταν κυρίως 
λάσπη, άψητοι πλίνθοι και πέτρα. Οι στέγες ήταν επίπεδες και φτιαγμένες από ξύλα, κλαδιά, άχυρο και χώμα. Όπως προέκυψε από τις ανασκαφές, 
κατοικία ορίζεται ως η συγκέντρωση πολλών τέτοιων κυκλικών κτισμάτων γύρω από μια μικρή αυλή όπου βρίσκεται ένας μύλος για το άλεσμα των 
σπόρων.

-Οι νεκροί της Χοιροκοιτίας θάβονταν σε συνεσταλμένη στάση, σε λάκκους στο εσωτερικό της κατοικίας, μαζί τα κτερίσματά τους (αντικείμενα κ
αθημερινής χρήσης όπως λίθινα αγγεία και περιδέραια φτιαγμένα από θαλάσσια όστρακα και λίθινες χάντρες). Με τον τρόπο αυτό οι νεκροί 
εξακολουθούσαν να συνυπάρχουν με τους ζωντανούς και ο θάνατος δεν αναστάτωνε την αρμονία της κοινότητας.  

-Ο οικισμός είναι κτισμένος στην απότομη πλαγιά ενός λόφου που βρίσκεται στη δυτική όχθη του ποταμού Μαρωνίου, σε απόσταση 6 χλμ. από τη 
θάλασσα. Στα δυτικά, όπου ο οικισμός δεν είναι φυσικά οχυρωμένος, ανεγέρθηκε ένας πλατύς τοίχος περίφραξης. Το κτίσιμό του προϋποθέτει 
συλλογική προσπάθεια, γεγονός που υπονοεί σύνθετη κοινωνική οργάνωση.

-Στο κέντρο της οικίας υπήρχε η εστία και ένα μικρό άνοιγμα για να βγαίνει ο καπνός από την φωτιά.

-Οι τοίχοι των οικιών ήταν καλυμμένοι με τοιχογραφίες, ωστόσο με την πάροδο του χρόνου έχουν καταστραφεί. Στην πλειοψηφία τους είχαν 
μεσοπάτωμα και υπερυψωμένο κατώφλι, προφανώς για να προστατεύονται από τις πλημμύρες.

-Οι διατροφικές ανάγκες των κατοίκων καλύπτονταν από την κτηνοτροφία, το κυνήγι, τη γεωργία και τη συλλογή άγριων καρπών.

-Τα εργαλεία που χρησιμοποιούσαν ήταν φτιαγμένα από πυρόλιθο, ασβεστόλιθο και οστά.

-Έχουν βρεθεί επίσης πολλά λίθινα σκεύη και ειδώλια που παριστάνουν κυρίως ανθρώπινες μορφές.

-Αναμεσά στις ανακαλύψεις των αρχαιολόγων υπάρχουν κοσμήματα, όπως περιδέραια, τα οποία είναι διακοσμημένα με πετραδάκια και ειδώλια 
αποτυπωμένα σε πέτρες, τα οποία μαρτυρούν ότι η ανθρώπινη μορφή ήταν το κυρίαρχο στοιχείο για τους κατοίκους.

-Οι κάτοικοι του οικισμού επεξεργάστηκαν τον διαβάση, μια σκληρή πέτρα, για την κατασκευή των λίθινων αγγείων, που αποτελούν ιδιαίτερο 
χαρακτηριστικό της κυπριακής προκεραμεικής (7000-5200 π.Χ.) περιόδου. Για την κατασκευή κοσμημάτων χρησιμοποίησαν τον πικρόλιθο, μια 
πρασινωπή μαλακή πέτρα, η οποία βρίσκεται σε αφθονία στην κοίτη του ποταμού Κούρη, δυτικά της Λεμεσού.

-Σύμφωνα με την Μεγάλη Κυπριακή Εγκυκλοπαίδεια, αναφέρεται ότι το όνομα του χωριού είναι συνθέτη λέξη η οποία αποτελείται από τα 
συνθετικά «χοίρος», και «κοίτη» που υποδηλώνουν ότι στην περιοχή εκτρέφονταν χοίροι. Μια δεύτερη εκδοχή αναφέρει ότι, η ονομασία της 
Χοιροκοιτίας εικάζεται ότι αρχικά ήταν Σιδηροκοιτίδα, συνεπώς περιοχή όπου υπήρχε σίδηρος. Μια τρίτη εκδοχή αναφέρει ότι η ονομασία 
προήλθε από τη λέξη χειρογητιά, που υποδηλώνει άσκηση της χειρομαντείας, ενώ μια τέταρτη εκδοχή αναφέρει ότι το όνομα του χωριού προήλθε 
από κάποια αρχική ονομασία Ιεροκοτίδα δηλαδή Ιερός χώρος. Σύμφωνα με την λαϊκή παράδοση η ονομασία του χωριού προέρχεται από την 
«Χαίρε Κιτία», που απηύθυνε η περιβόητη και μυστηριώδης Ρήγαινα της Κύπρου σε κάποια φίλη της από το Κίτιον.

Καλαβασός-Τέντα:
-Ο νεολιθικός οικισμός της Τέντας βρίσκεται σε μια φυσικά οχυρωμένη θέση στα δυτικά της πεδιάδας του ποταμού Βασιλικού, 
38 περίπου χιλιόμετρα νοτιοδυτικά της Λάρνακας και 45 χιλιόμετρα νότια της Λευκωσίας. Ο οικισμός αυτός αποτελεί, μαζί με τη Χοιροκοιτία, 
ένα παράδειγμα πρώιμης μόνιμης εγκατάστασης πληθυσμών στο νησί, κατά την ακεραμεική νεολιθική περίοδο (7000-5200 π.Χ.).

-Ο οικισμός, που περιβάλλεται από τοίχο περίφραξης, αποτελείται από ένα σύνολο κτισμάτων με κύριο χαρακτηριστικό την κυκλική κάτοψη. 
Το πάνω μέρος των τοίχων ήταν κτισμένο από πηλό, άχυρο, πλίνθους και βότσαλα, ενώ το κάτω μέρος που είναι ορατό σήμερα, είναι λίθινο. 
Οι στέγες ήταν επίπεδες ως επί το πλείστον. Στο εσωτερικό των οικιών υπήρχαν εστίες και λιθόκτιστες εξέδρες.

-Οι εσωτερικοί τοίχοι των κατοικιών είναι επενδυμένοι με πηλό που φέρει κάποτε γραπτή διακόσμηση. Ιδιαίτερο ενδιαφέρον αποτελεί η 
εξαιρετικά σπάνια διακόσμηση ενός κτηρίου, όπου διακρίνονται δύο ανθρώπινες μορφές με υψωμένα χέρια.

-Οι νεκροί θάβονταν σε λάκκους που ανοίγονταν στο δάπεδό των οικιών ή στον ανοικτό χώρο μεταξύ τους.

-Οι διατροφικές ανάγκες των κατοίκων καλύπτονταν από την κτηνοτροφία, τη γεωργία, το κυνήγι και τη συλλογή άγριων καρπών. 
Τα εργαλεία που χρησιμοποιούσαν ήταν φτιαγμένα από λίθο και οστά.

-Όπως και στη Χοιροκοιτία, οι κάτοικοι της Τέντας χρησιμοποιούσαν το διαβάση, μια σκληρή πέτρα, για την κατασκευή λίθινων αγγείων. 
Στην ομαλή επιφάνεια των εσωτερικών τοίχων ενός από τα σπίτια βρέθηκαν απομεινάρια ανθρώπινης φιγούρας με σηκωμένα τα χέρια και βαμμένα 
κόκκινα. Υπάρχουν σημάδια από κόκκινο σε διάφορα άλλα σημεία του τοίχου και δεν αποκλείεται αυτή η φιγούρα να ήταν μέρος μιας μεγαλύτερης 
σύνθεσης. Αυτή η ανακάλυψη, που χρονολογείται στην 7η χιλιετία π.Χ, αποτελεί το πρώτο δείγμα ζωγραφικής τοίχου στο νησί και μαρτυράει τις 
υψηλές καλλιτεχνικές ικανότητες των κατοίκων της Προκεραμικής Νεολιθικής Κύπρου.

-Όσον αφορά τα κοσμήματα, χρησιμοποιούσαν τον πικρόλιθο, μια πρασινωπή μαλακή πέτρα που βρίσκεται σε αφθονία στην κοίτη του ποταμού Κούρη, 
στα δυτικά της Λεμεσού.

-Ένας πετρόχτιστος εξωτερικός τοίχος περικύκλωνε την οικία τουλάχιστον στην πρώτη φάση. Ο τοίχος πρέπει να είχε προστατευτικό χαρακτήρα 
ή μπορεί απλά να οριοθετούσε τα όρια της κατοικίας. Δεν υπήρχε καμία ένδειξη εισόδου στις περιοχές που έγιναν ανασκαφές.

-Το όνομα της τοποθεσίας σύμφωνα με την τοπική παράδοση, χρονολογείται από το 327 μ.Χ., όταν η Αγία Ελένη, η μητέρα του Μεγάλου 
Κωνσταντίνου, έμεινε σε μια σκηνή - "Τέντα" κατά τη διάρκεια της επίσκεψής της στο νησί της Κύπρου και μετά την ανακάλυψη του 
Τιμίου Σταυρού στην Ιερουσαλήμ. Λέγεται επίσης ότι είχε φτάσει στο Βασιλικό και ταξίδεψε μέχρι την κοιλάδα στη Τέντα.

-το δυτικό τμήμα του δυτικότατου αυλακιού, ένα μικρό όρυγμα γεμάτο από τέφρα αποκαλύφθηκε, μαζί με μια μικρή ποσότητα φολίδων από 
μη-διαγνωστικό κρυπτοκρυσταλλικό χαλαζία, σε βάθος 5,5μ κάτω από την παρούσα πεδιάδα πλημμύρων.

-Οι κύριοι φυσικοί πόροι της περιοχής ήταν τα κοιτάσματα γύψου που μπορούν να φανούν από την Tέντα στην ανατολική πλευρά της κοιλάδας, 
πέρα από τον κύριο δρόμο πρόσβασης στο χωριό Kαλαβασός. Ο γύψος χρησιμοποιήθηκε στο Νεολιθικό Εποικισμό για επίστρωση πατωμάτων σε μικρούς 
χώρους και για την κατασκευή (ασβεστο)κονιάματος για το πάτωμα και τους τοίχους. Πέτρες ασβεστόλιθων και διαβασών ήταν επίσης τοπικά 
διαθέσιμες για την κατασκευή των σπιτιών και την κατασκευή πολλών από των πέτρινων εργαλείων. Εκτεταμένα κοιτάσματα ασβεστόλιθων 
εμφανίζονται στην περιοχή που περιβάλλει το χώρο αυτό. Ογκόλιθοι διαβασών είναι διαθέσιμοι στην κοίτη του ποταμού Βασιλικός και στα νότια 
της περιοχής σε υψωμένα κοιτάσματα στην ακτή. Μικροσκοπικοί κρύσταλλινοι λίθοι (άλατα) ήταν επίσης τοπικά διαθέσιμοι για τα πελεκημένα 
εργαλεία πετρών. Εμφανίζονται στην περιοχή σε κοιτάσματα βασικής δομής, ενδιάστρωτα με κιμωλία, όπως και υπό μορφή χύμα κονδύλων στην κοίτη 
του ποταμού. Η κόκκινη ώχρα (μεταλλόχωμα), που χρησιμοποιείτο ως υλικό χρωματισμού, ήταν διαθέσιμη στις βορειότερες εκτάσεις της κοιλάδας.
